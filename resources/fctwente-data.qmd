## TAAK: Marktwaarde Voetbalclub {#sec-voetbalclub}

Het Duitse bedrijf [Transfermarkt](https://www.transfermarkt.com) publiceert veel data over clubs en spelers, waaronder ook hun inschatting van de marktwaarde van de spelers. Naast een algemene url zijn er ook landspecifieke urls's, zo is die voor Nederland: <https://www.transfermarkt.nl/>

Via een webquery kun je deze gegevens met behulp van Power Query ophalen. Om analyses met Excel uit te kunnen voeren moeten deze gegevens in een daartoe geschikt formaat in een werkblad beschikbaar zijn. Dat is in dit geval redelijk complex. In deze taak wordt dat uitvoerig beschreven voor de club FC Twente, maar je kunt dit eenvoudig wijzigen voor jouw eigen favoriete club. De enige aanpassing is dan de url van de club.

### URL voetbalclub

Om clubgegevens via een query in Excel binnen te halen moet je eerst de url van de club te weten zien te komen.

Wanneer je de [Nederlandse url van Transfermarkt](https://www.transfermarkt.nl/) gebruikt is het land `Nederland` al voor je geselecteerd.

![Keuzemenu voor land, competitie, club en speler.](images/importdata/transfermarkt-nl.png){#fig-transfermarkt-nl}

Kies nu als competitie de `Eredivisie` en vervolgens de `club`, voor deze taak dus FC Twente. Selecteer voor deze taak geen speler. Klik nu op de knop `>>` achter de clubnaam.

In de adresbalk van de browser kun je nu de url zien. Voor FC Twente is dat `https://www.transfermarkt.nl/fc-twente/startseite/verein/317`. Kopieer de url en bewaar deze ergens.

### Query maken

1.  Open in Excel een nieuwe lege werkmap.

2.  Kies [tab Gegevens \> Van het web]{.uicontrol}. Voer de genoteerde URL in en klik [OK]{.uicontrol}.\
    Na een tijdje verschijnt het venster ***Navigator*** met in de linkerkant de mogelijke tabellen.

::: callout-note
Je moet nu uitzoeken in welke tabel de gezochte informatie zit. Wanneer je een tabel selecteert krijg je in het rechterdeel een voorbeeld van de gegevens te zien.
:::

3.  Selecteer `Table 0`.

![Selectie van de juiste tabel in Navigator.](images/importdata/fctwente-01.png){#fig-fctwente-01}

::: callout-warning
Door gewijzigde omstandigheden kunnen spelers en hun marktwaarde ondertussen gewijzigd zijn.
:::

4.  Klik [Gegevens transformeren]{.uicontrol}. Power Query Editor wordt nu opgestart met daarin de gegevens.

![Startscherm Power Query Editor.](images/importdata/fctwente-02.png){#fig-fctwente-02}

5.  Verwijder de eerste kolom.

6.  Hernoem de kolom met de namen van de spelers in `Speler`.

7.  Wijzig de naam van de query in `qryfctwente`.

![Kolommen verwijderd, kolomnamen gewijzigd](images/importdata/fctwente-03.png){#fig-fctwente-03}

De inhoud van de kolommen `Geb./leeftijd` en `Marktwaarde` is niet zodanig dat je er in Excel goed mee kunt werken. Een geboortedatum is het handigste in de vorm `dd-mm-jjjj`. En voor de marktwaarde moet alleen een getal komen. Voor dit herstructureren van gegevens leent Power Query zich uitstekend.

### Geboortedatum

Wanneer je de gegevens in de kolom `Geb./leeftijd` bekijkt dan zie dat dag, maand, jaartal en leeftijd steeds van elkaar gescheiden worden door een spatie. Dat betekent dat je de inhoud van deze kolom op basis van dit scheidingsteken kunt splitsen en over vier nieuwe kolommen kunt verdelen.

1.  Selecteer kolom `Geb./leeftijd` en kies dan [tab Transformeren \> Kolom splitsen (groep Kolom Tekst) \> Op scheidingsteken]{.uicontrol}.

2.  Selecteer [spatie]{.uicontrol} als scheidingsteken en ook dat er op elke spatie gesplitst moet worden.

![Dialoogscherm kolom splitsen.](images/importdata/fctwente-04.png){#fig-fctwente-04}

3.  Klik op [OK]{.uicontrol}. De oude kolom is nu verdwenen en in de plaats hiervan zijn vier nieuwe kolommen gekomen met de namen `Geb./leeftijd.1` t/m `Geb./leeftijd.4`.

4.  Wijzig de namen van de eerste drie kolommen in resp. `Dag`, `Maand` en `Jaar`.

Achter de maandnaam staat een punt. Deze moet verwijderd worden anders kunnen de datumfuncties van Excel er niet mee overweg.

5.  Selecteer kolom `Maand` en kies [tab Transformeren \> Waarden vervangen (groep Alle kolommen)]{.uicontrol}.

6.  Specificeer voor de te zoeken waarde een punt en laat het vakje voor de te vervangen waarde leeg. Klik [OK]{.uicontrol}.

Nu moet er uit dag, maand en jaar een nieuwe kolom met de geboortedata gemaakt worden.

7.  Kies [tab Kolom toevoegen \> Aangepaste kolom]{.uicontrol} en specificeer:

    -   Nieuwe kolomnaam: `Geboortedatum`
    -   Aangepaste kolomformule: `= Text.From([Dag]) & "-" & [Maand] & "-" & Text.From([Jaar])`

![Aangepaste kolom.](images/importdata/fctwente-05.png){#fig-fctwente-05}

8.  Klik op [OK]{.uicontrol}.

Het gegevenstype van deze kolom moet nog op Datum gezet worden.

9.  Zorg dat kolom `Geboortedatum` geselecteerd blijft en kies [tab Start \> Gegevenstype (groep Transformeren) \> Datum]{.uicontrol}.

### Leeftijd

De leeftijden zijn negatief, veroorzaakt doordat in de brondata de leeftijden tussen haakjes staan. Dat kan gewijzigd worden door een nieuwe kolom `Leeftijd` te maken met daarin de absolute waarde van het veld.

1.  Kies [tab Kolom toevoegen \> Aangepaste kolom]{.uicontrol} en specificeer:

    -   Nieuwe kolomnaam: `Leeftijd`
    -   Aangepaste kolomformule: `= Number.Abs([#"Geb. / leeftijd.4"])`

::: callout-tip
Zodra je begint met het intypen van het woord `Number` verschijnen automatisch de mogelijke functies. In plaats van de formule in te typen kun je ook de functie selecteren. En velden kun je via een dubbelklik invoegen. Deze methode is aan te raden omdat het typefouten voorkomt.
:::

2.  Verwijder nu de overbodige kolommen `Dag`, `Maand`, `Jaar` en `Geb. / leeftijd.4`.

![Nu met kolom Leeftijd.](images/importdata/fctwente-06.png){#fig-fctwente-06}

### Marktwaarde

De gegevens in de kolom `Marktwaarde` eindigen allemaal met `. €`. Dit moet eerst verwijderd worden.

1.  Selecteer kolom `Marktwaarde` en kies [tab Transformeren \> Waarden vervangen (groep Alle kolommen)]{.uicontrol}.

2.  Specificeer voor de te zoeken waarde `. €` en laat het vakje voor de te vervangen waarde leeg. Klik [OK]{.uicontrol}.

De inhoud van de kolom `Marktwaarde` bestaat nu uit een getal en een tekstaanduiding voor de eenheid, welke van elkaar gescheiden zijn door een spatie.

3.  Splits kolom `Marktwaarde` op basis van de spatie. De oude kolom wordt hierdoor vervangen door twee nieuwe kolommen: `Marktwaarde.1` met het getal en `Marktwaarde.2` met de eenheid.

De tekst van deze eenheid ga je nu vervangen door het overeenkomstige getal.

4.  Selecteer kolom `Marktwaarde.2`. Vervang nu de waarde `dzd` door `1000` en daarna de waarde `mln` door `1000000`. Wijzig daarna het gegevenstype van deze kolom in [Geheel getal]{.uicontrol}.

Nu kan er een nieuwe kolom `Marktwaarde` gemaakt worden door de inhoud van de twee kolommen met elkaar te vermenigvuldigen.

5.  Kies [tab Kolom toevoegen \> Aangepaste kolom]{.uicontrol} en specificeer:

    -   Nieuwe kolomnaam: `Marktwaarde`
    -   Aangepaste kolomformule: `= [Marktwaarde.1]*[Marktwaarde.2]`

6.  Klik [OK]{.uicontrol}.

7.  Verwijder de overbodig geworden kolommen `Marktwaarde.1` en `Marktwaarde.2`.

8.  Wijzig gegevenstype van kolom `Marktwaarde` in [Valuta]{.uicontrol}.

![Kolom Marktwaarde opgenomen.](images/importdata/fctwente-07.png){#fig-fctwente-07}

### Laden in Excel

De query is nu klaar en de gegevens kunnen in een Excel werkblad geladen worden.

1.  Kies [tab Startpagina \> Sluiten en laden]{.uicontrol}. Dit kan even duren.

2.  Maak in het Excel werkblad de inhoud van `Marktwaarde` op als Valuta zonder decimalen.

3.  Voeg een totaalrij toe via [tab Tabelontwerp \> aanvinken Totaalrij (groep Opties voor tabelstijlen)]{.uicontrol}.

![De tabel in het Excel werkblad.](images/importdata/fctwente-08.png){#fig-fctwente-08}

4.  Bewaar het bestand onder de naam **marktwaarde-fctwente.xlsx**, of met de naam van een andere voetbalclub wanneer je die gebruikt hebt. Je hebt dit bestand later nodig voor case @sec-case-marktwaarde.

Wanneer de marktwaarde van een speler wijzigt, er spelers vertrekken of bijkomen, hoef je alleen maar de query te vernieuwen via [tab Gegevens \> Alles vernieuwen (groep Query's en verbindingen)]{.uicontrol}.

::: callout-warning
Wanneer je het bestand op een later moment weer opent, krijg je waarschijnlijk een beveiligingswaarschuwing dat externe gegevensverbindingen uitgeschakeld zijn. Je moet dan in het meldingsvenster klikken op de knop [Inhoud inschakelen]{.uicontrol}.
:::
