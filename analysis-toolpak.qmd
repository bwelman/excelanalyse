# Addin Gegevensanalyse {#sec-analysis-toolpak}

De invoegtoepassing **Gegevensanalyse (Data Analysis Toolpak)** wordt standaard met Excel meegeleverd, maar is vaak niet geactiveerd waardoor je dit hulpmiddel niet kunt gebruiken..

Om te controleren of deze invoegtoepassing geactiveerd is klik je op het tabblad [Gegevens]{.uicontrol}. In het lint moet dan [Gegevensanalyse (groep Analyse)]{.uicontrol} zichtbaar zijn, zie @fig-lint-toolpak.

![Plek waar je Gegevensanalyse kunt vinden: Onder tab Gegevens in de groep Analyse.](images/app-toolpak/lint-toolpak.png){#fig-lint-toolpak}

Wanneer dit het geval is hoef je verder niets te doen. Zie je [Gegevensanalyse]{.uicontrol} niet staan, dan moet het eenmalig geactiveerd worden.

**Activering Gegevensanalyse**

1.  Kies [Tab Bestand \> Opties \> categorie Invoegtoepassingen]{.uicontrol}.

2.  Selecteer in het vak [Beheren]{.uicontrol} de optie [Excel-invoegtoepassingen]{.uicontrol} en klik op [Start]{.uicontrol}.

3.  Selecteer in het vak [Invoegtoepassingen]{.uicontrol} het selectievakje [Analysis ToolPak]{.uicontrol}.

    -   Als Analysis ToolPak niet voorkomt in het vak [Beschikbare invoegtoepassingen]{.uicontrol}, klik je op [Bladeren]{.uicontrol} om naar de invoegtoepassing te zoeken.
    -   Je hoeft [Analysis ToolPak - VBA]{.uicontrol} niet te installeren.

4.  Klik op [OK]{.uicontrol}.

5.  Controleer of je [Gegevensanalyse]{.uicontrol} nu wel beschikbaar hebt, zie @fig-lint-toolpak.

Hierna zie je in alfabetische volgorde een lijst met functies die bia [Gegevensanalyse]{.uicontrol} beschikbaar zijn. Een aantal van deze functies worden in sommige hoofdstukken gebruikt en daar verder toegelicht.

Aselecte getallen

:   Voor het vullen van een bereik met willekeurige getallen uit een van de bekende theoretische kansverdelingen. Zie verder @sec-excel-aselect.

Beschrijvende statistiek

:   Voor het genereren van een statistisch rapport van gegevens, waaronder informatie over het centrum en de spreiding van de gegevens. Wordt gebruikt in @sec-beschrijvend.

Correlatie

:   Voor het bepalen van de correlatiecoëfficient tussen twee variabelen. Wordt gebruikt in @sec-linregressie.

Covariantie

:   Voor het bepalen van de correlatiecoëfficient tussen twee variabelen. Zie ook @sec-linregressie.

Exponentiële demping

:   Voor het analyseren van tijdreeksen via exponentiële demping. Zie ook @sec-timeseries.

Fourier-analyse

:   Voor het oplossen van vraagstukken in lineaire systemen.

Histogram

:   Voor het bepalen van frequenties en het tekenen van een bijbehorend histogram.

F-toets voor twee steekproeven

:   Voor het uitvoeren van een F-toets om na te gaan of de varianties van twee normale verdelingen verschillen..

Multifactoriële variantie-analyse met herhaling

:   Voor het uitvoeren van een variantieanalyse waarbij er voor elke groep herhaalde waarnemingen zijn.

Multifactoriële variantie-analyse zonder herhaling

:   Voor het uitvoeren van een variantieanalyse waarbij voor elk paar nu één waarneming is.

Rang en percentiel

:   Voor het genereren van een tabel met rangordes en percentielwaarden.

Regressie

:   Voor het uitvoeren van een lineaire regressieanalyse. Wordt gebruikt in @sec-linregressie.

Steekproef

:   Voor het trekken van een steekproef uit een populatie, desgewenst ook voor seizoensafhankelijke gegevens.

T-toets

:   twee gepaarde steekproeven met gelijke varianties: Voor het toetsen of de populatiegemiddelden van twee steekproeven (met gelijke varianties) hetzelfde zijn. Ook wel homoscedastische T-toets genoemd.

T-toets

:   twee gepaarde steekproeven voor gemiddelden: Voor het toetsen of de populatiegemiddelden van twee gepaarde steekproeven hetzelfde zijn.

T-toets

:   twee steekproeven met ongelijke varianties: Voor het toetsen of de populatiegemiddelden van twee steekproeven (met ongelijke varianties) hetzelfde zijn. Ook wel heteroscedastische T-toets genoemd.

Unifactoriële variantie-analyse

:   Voor het uitvoeren van een variantie-analyse op gegevens van twee of meer steekproeven. Getoetst wordt of elke steekproef al dan niet getrokken is uit dezelfde onderliggende kansverdeling. Bij twee steekproeven kun je ook de T-Toets gebruiken.

Z-toets

:   twee steekproeven voor gemiddelden: Voor het uitvoeren van een Z-toets om te bepalen of de gemiddelden van twee steekproeven met bekende varianties al dan niet van elkaar verschillen.

Zwevend gemiddelde

:   Voor het bepalen van een voortschrijdend gemiddelde over een bepaald aantal waarden in voorafgaande perioden. Wordt gebruikt in @sec-timeseries.
