{
  "hash": "96432949b3a01f8298e3919281a5e9ba",
  "result": {
    "markdown": "# Exploratieve Data Analyse {#sec-eda}\n\n\n\n\n\n::: {.callout-note appearance=\"simple\" icon=\"false\"}\n**Doelstellingen**\n\nExploratieve Data Analyse (EDA) is vaak de eerste stap naar het visualiseren en transformeren van de gegevens. Je leert de gegevens kennen, vaak resulterend in een eerste aanzet tot modelvorming.\n:::\n\n## Introductie {#sec-eda-intro}\n\nVan EDA wordt wel eens gezegd dat het een zich herhalende cyclus is van\n\n1.  het genereren van vragen over de data.\n2.  het zoeken naar antwoorden door de gegevens te visualiseren, transformeren en modelleren.\n3.  uit het geleerde de vragen te verfijnen of nieuwe vragen te genereren.\n\nHet doorlopen van deze cyclus is geen formeel proces met strakke regels. Zie het meer als een creatief proces om elk opkomend idee te onderzoeken. Sommige ideeën zullen op een dood spoor eindigen, andere zullen tot een vervolg leiden.\n\nBij EDA gaat het om\n\n-   Het verkrijgen van zoveel mogelijk inzicht in de dataset.\n-   Het herkennen van de belangrijkste variabelen.\n-   Het herkennen van eventuele uitschieters, onregelmatigheden en fouten.\n-   Het herkennen van patronen in de data, zoals trends, seizoensinvloeden, groeperingen (clusters) en afwijkingen hierop.\n-   Het onderzoeken naar een mogelijk verband tussen variabelen.\n-   Het testen van aannames die zijn gedaan over het voorspellende en/of verklarende vermogen van de data.\n-   Het spaarzaam ontwikkelen van modellen en het testen van onderliggende aannames hierbij.\n\nEen eerste stap is meestal de beschrijvende statistiek, waarbij je de belangrijkste statistische kenmerken van de variabelen vastlegt. Daarna stap je al snel over op visualisaties en grafieken. Deze zijn meestal gemakkelijker te interpreteren en vereisen geen geavanceerde statistische kennis. Door de gegevens te visualiseren worden verwachte of juist onverwachte eigenschappen intuïtief zichtbaar.\n\nVoor het verkrijgen van inzicht in een gegevensverzameling kun je niet alleen afgaan op een aantal statistieken, maar moet je ook altijd grafieken maken om ideeën te onderzoeken. Tijdens verkenningen in de beginfase zijn deze grafieken (nog) niet voor publicatie bedoeld, waardoor je aan de opmaak nauwelijks aandacht hoeft te besteden. Het gaat er in eerste instantie om dat je de data leert begrijpen. Wanneer een grafiek in een latere rapportage wordt opgenomen is de opmaak natuurlijk wel van belang, dan moeten anderen jouw grafiek kunnen interpreteren.\n\n**Anscombe dataset**\n\nDat je niet alleen maar af kunt gaan op een aantal statistieken, maar ook altijd een grafiek moet bekijken, wordt fraai gedemonstreerd met de dataset van Anscombe.\n\nDeze klassieke dataset bestaat uit vier eenvoudige gekunstelde verzamelingen van 11 paren x- en y-waarden. Hierbij zijn de gemiddelden en de variantie van respectievelijk de vier x en y variabelen gelijk en zijn ook de onderlinge correlaties voor de vier paren x en y variabelen gelijk zijn.\n\nIn @fig-anscombe is te zien dat de spreidingsdiagrammen voor de vier verschillende paren x en y variabelen compleet verschillend zijn.\n\n![Spreidingsdiagrammen voor de vier datasets van Anscombe.](images/eda/anscombe.png){#fig-anscombe}\n\nConclusies uit de spreidingsdiagrammen:\n\n-   Anscombe-1 is duidelijk lineair met enige spreiding.\n-   Anscombe-2 is duidelijk kwadratisch, heeft iets van een bergparabool.\n-   Anscombe-3 heeft een duidelijke uitschieter.\n-   Anscombe-4 heeft één enkel punt ver verwijderd van de rest van de data die dicht bij elkaar ligt.\n\n::: callout-tip\nWanneer je zelf hiermee wilt experimenteren dan kun je het bestand `anscombe.xlsx` gebruiken.\n:::\n\n### Vragen formuleren {#sec-eda-vragen}\n\nDe beste manier om de dataset te leren begrijpen is door vragen op te stellen. Door het formuleren van een vraag wordt jouw aandacht gevestigd op een specifiek gedeelte van de dataset. Dit helpt je om te beslissen welke grafieken of samenvattingen je moet maken en of daarvoor bewerkingen van de dataset nodig zijn.\n\nIn het begin van het onderzoek is het lastig om kwalitatief goede vragen op te stellen, je kent immers de dataset nog niet. Stel daarom veel vragen op. Je hebt dan de meeste kans dat je wat interessants vindt, wat tot nieuwere of scherper geformuleerde vragen leidt.\n\nEen aantal handige vragen die je bijna altijd kunt gebruiken zijn:\n\n1.  Welke variabelen heeft de dataset? Zijn ze numeriek (discreet / continu) of categoriaal? wat is de schaling? Welke waarden kunnen deze variabelen aannemen?\n2.  Welke variatie komt er voor in de variabelen? Dus hoe gedragen zich de waarden van een variabele.\n3.  Welke covariatie komt er voor tussen variabelen? Dus hoe gedragen zich de waarden tussen variabelen.\n4.  Is er een verband te ontdekken tussen variabelen?\n\n### Hulpmiddelen {#sec-eda-hulpmiddelen}\n\nOp welke manier je data kunt samenvatten en welke grafiek het meest geschikt is voor visualisatie hangt vooral van de soort variabele(n) en de vraag af. Het volgende schema kan je hierbij een handje helpen.\n\n![Schema voor selectie samenvatting en visualisatie. In plaats van een kolomdiagram (verticaal) kun je ook een staafdiagram (horizontaal) nemen.](images/eda/diagramselectie.png){#fig-diagramselectie}\n\n## Eén categorie variabele {#sec-eda-cat1}\n\nFrequentietabellen\n\n:   Je kunt absolute of relatieve frequenties gebruiken. Deze laatste wordt iets meer gebruikt omdat je hiermee kunt vergelijken hoe vaak waarden voorkomen in verhouding tot het totale aantal.\n\nCirkeldiagrammen\n\n:   Deze vertegenwoordigen relatieve frequenties doordat ze aangeven welk deel van de gehele cirkel bij een categorie hoort. Een cirkeldiagram wordt moeilijk leesbaar wanneer je veel categorieën hebt.\n\nKolomdiagrammen\n\n:   Hiermee kun je zowel absolute als relatieve frequenties weergeven. Bij een groot aantal categorieën kun je beter het horizontale staafdigram gebruiken.\n\n::: {#prp-eda-rokers}\n[Hulpbestand]{.smallcaps}: `rokers.xlsx`\n\nBij een onderzoek naar rookgedrag is ook de leeftijd van de rokers verzameld. Een onderzoeksvraag is of het percentage rokers sterk verschilt per leeftijdscategorie. De leeftijdscategorieën waarin de onderzoeker in eerste instantie geïnteresseerd is zijn: t/m 15 jaar, 16-25 jaar, 25-45 jaar, 46-65 jaar, ouder dan 65 jaar.\n\nEr moet dus een nieuwe variabele `leeftijdsgroep` komen met 5 categoriën en je moet dan de aantallen van `leeftijd` in elke categorie tellen. Omdat de klassebreedte niet overal hetzelfde is kun je geen frequentieverdeling met een draaitabel maken. Bij het werken met de functie `INTERVAL()` kun je zelf de grenzen van de intervallen bepalen, waardoor voor deze methode gekozen wordt.\n\n1.  Open het bestand `rokers.xlsx` en zet de kolom met leeftijden om naar een Excel tabel en geef deze een zinvolle tabelnaam, bijvoorbeeld `Leeftijden`, waardoor je deze naam in de formules kunt gebruiken.\n\n2.  Maak de volgende kolommen\n\n    -   `bins` met de intervalgrenzen (15, 25, 45, 65).\n    -   `leeftijdsgroep` met de namen van de categorieën.\n    -   `aantal` voor de aantallen.\n    -   `percentage` voor de percentages\n\nDe inrichting van het werkblad zou er dan als uit kunnen zien als in @fig-rokers-werkblad.\n\n![Inrichting werkblad.](images/eda/rokers-werkblad.png){#fig-rokers-werkblad}\n\n3.  Selecteer cel `E2` en voer hier in de formule `=INTERVAL(leeftijden;C2:C5)`. Dit is een dynamische matixformule en de resultaten verschijnen in het overloopgebied `E2:E6`.\n\n::: {.callout-note appearance=\"minimal\"}\nVoor de berekening van de percentages moet er in cel `F2` een verwijzing naar het overloopgebied gemaakt worden. Dat doe je door het hash symbool `#` achter het adres van de eerste cel te plaatsen.\n\nIn plaats van het intypen van het adres van het overloopgebied kun je bij het invoeren van de formule ook het overloopgebied selecteren. Excel plaatst dan automatisch het juiste adres.\n:::\n\n4.  Plaats in cel `F2` de formule `=E2#/SOM(E2#)`. Het resultaat is te zien in @fig-rokers-frequenties.\n\n![Absolute en relatieve frequenties, berekend met de formule INTERVAL.](images/eda/rokers-frequenties.png){#fig-rokers-frequenties}\n\n5.  Maak nu een cirkeldiagram en een kolomdiagram voor een visualisatie van de frequentieverdeling. In @fig-rokers-diagrammen zie je een voorbeeld.\n\n::: {#fig-rokers-diagrammen layout-ncol=\"2\"}\n![Cirkeldiagram](images/eda/rokers-cirkeldiagram.png){#fig-rokers-cirkel}\n\n![Kolomdiagram](images/eda/rokers-kolomdiagram.png){#fig-rokers-kolom}\n\nVisualisatie frequentieverdeling.\n:::\n:::\n\n## Twee categoriale variabelen {#sec-eda-cat2}\n\nBij twee categoriale variabelen gaat het om de verdeling van de ene variabele over de niveaus van de andere variabele.\n\nKruistabellen\n\n:   Deze bevatten de frequenties voor elke combinatie van waarden over twee categorische variabelen.\n\nGegroepeerde staafdiagrammen\n\n:   Een van de twee categorische variabelen wordt als groep behandeld. Binnen elke groep worden staven voor de andere categorische variabele gemaakt.\n\n::: {#prp-eda-haarkleur}\n[Hulpbestand]{.smallcaps}: `haarkleur.xlsx`\n\nVan een groep van 90 mannen en vrouwen is de haarkleur genoteerd. Een onderzoeksvraag is of de verdeling van de kleuren sterk verschilt tussen mannen en vrouwen.\n\nJe moet dan voor elke kleur tellen hoe vaak deze bij mannen en bij vrouwen voorkomt. Hiervoor moet je een kruistabel maken en voor een visualisatie van de verdeling leent zich een gegroepeerd kolomdiagram het beste. In Excel kun je daarvoor het handigste een draaigrafiek met draaitabel gebruiken.\n\n1.  Open het bestand `haarkleur.xlsx` en zet de kolom met gegevens om naar een Excel tabel en geef deze een zinvolle tabelnaam, bijvoorbeeld `Haarkleuren`.\n\n2.  Selecteer een cel in de tabel en kies [Invoegen \\> Draaigrafiek \\> Draaigrafiek en draaitabel]{.uicontrol}. Neem een nieuw werkblad als locatie voor de uitvoer en maak de volgende indeling voor de draaitabel.\n\n    -   `geslacht` in [Rijen]{.uicontrol}\n    -   `haarkleur` in [Kolommen]{.uicontrol}\n    -   `id` in [Waarden]{.uicontrol}\n\n3.  Wijzig via [Waardeveldinstellingen]{.uicontrol}\n\n    -   `Aantal` in plaats van `Som`.\n    -   Weergave in [% van rijtotaal]{.uicontrol}. Hierdoor kun je de verdeling van de kleuren per geslacht bestuderen.\n\n4.  Pas indien wenselijk aan: titel, datalabels, kleuren, verbergen veldknoppen. Ook is de weergave van de kolomtotalen in de draaitabel niet zinvol en kun je beter niet weergeven. Een mogelijk resultaat is in @fig-haarkleur-resultaat te zien.\n\n::: {#fig-haarkleur-resultaat layout-ncol=\"2\"}\n![Kruistabel](images/eda/haarkleur-kruistabel.png){#fig-haarkleur-kruistabel}\n\n![Kolomdiagram](images/eda/haarkleur-kolomdiagram.png){#fig-haarkleur-kolom}\n\nVerdeling haarkleur per geslacht.\n:::\n:::\n\n## Eén numerieke variabele {#sec-eda-num1}\n\nStatistieken\n\n:   Zoals gemiddelde, mediaan, standaarddeviatie, interkwartielafstand, 5-getallensamenvatting, ... (zie @sec-beschrijvend).\n\nHistogram\n\n:   Voor een visualisatie van de verdeling van de variabele en de vorm van de verdeling.\n\nBoxplot\n\n:   Voor een visualisatie van de 5-getallensamenvatting.\n\n::: {#prp-eda-maandinkomen}\n[Hulpbestand]{.smallcaps}: `maandinkomen.xlsx`\n\nBij een steekproef van 715 personen is o.a. het netto maandinkomen verzameld. Je wilt een eerste indruk krijgen van de verdeling van de inkomens.\n\n1.  Open het bestand `maandinkomens.xlsx` en zet de kolom met gegevens om naar een Excel tabel en geef deze een zinvolle tabelnaam, bijvoorbeeld `Maandinkomens`.\n\n2.  Selecteer een cel in de tabel en kies [Gegevens \\> Gegevensanalyse \\> Beschrijvende statistiek]{.uicontrol}.\\\n    Specificeer het invoerbereik en selecteer bij [Uitvoeropties]{.uicontrol} dat er een samenvattingsinfo op een nieuw werkblad gemaakt moet worden.\n\n::: callout-note\nDe berekende getallen bevatten veel decimalen die hier weinig betekenis hebben en alleen maar zorgen voor een chaotisch beeld. Een overzichtelijker opmaak is te zien in @fig-maandinkomen-statistieken.\n\n![Statistieken van de maandinkomens.](images/eda/maandinkomen-statistieken.png){#fig-maandinkomen-statistieken}\n:::\n\n3.  Selecteer een cel in de tabel en kies [Invoegen \\> Aanbevolen grafieken \\> Alle grafieken \\> Box-and-whisker]{.uicontrol}. Pas deze wat aan. Laat in ieder geval de gegevenslabels weergeven. Een voorbeeld is te zien in @fig-maandinkomen-boxplot.\n\n![Boxplot van de maandinkomens.](images/eda/maandinkomen-boxplot.png){#fig-maandinkomen-boxplot}\n\n4.  Selecteer een cel in de tabel en kies [Invoegen \\> Aanbevolen grafieken \\> Alle grafieken \\> Histogram]{.uicontrol}.\n\nHet histogram is op zich in orde en geeft ook wel een goede indruk van de verdeling. Echter de automatisch gegenereerde bins hebben weinig zinvolle grenzen. Experimenteer daarom eens met een bin-breedte van 250 en 500.\n\nDat kan via [Selecteer horizontale as \\> As opmaken \\> Opties voor as \\> Bin-breedte]{.uicontrol}.\n\nTwee voorbeelden zijn te zien in @fig-maandinkomen-histogram.\n\n::: {#fig-maandinkomen-histogram layout-ncol=\"2\"}\n![Breedte 250](images/eda/maandinkomen-histogram250.png){#fig-histogram250}\n\n![Breedte 500](images/eda/maandinkomen-histogram500.png){#fig-histogram500}\n\nHistogrammen van de maandinkomens, links met een breedte van 250 en rechts 500.\n:::\n\nUit de statistieken, boxplot en histogrammen krijg je een behoorlijke indruk van de verdeling.\n:::\n\n## Numerieke en categoriale variabele {#sec-eda-numcat}\n\nBoxplot (gegroepeerd)\n\n:   Voor het vergelijken van een variabele tusssen verschillende groepen.\n\n::: {#prp-eda-lampen}\n[Hulpbestand]{.smallcaps}: `lampen.xlsx`\n\nBij een vergelijkend onderzoek van een lamptype van twee verschillende merken is ook de levensduur van de lamp getest. De onderzoeksvraag is of er een substantieel verschil in levensduur is tussen de twee merken.\n\n1.  Open het bestand `lampen.xlsx` en zet de kolom met gegevens om naar een Excel tabel en geef deze een zinvolle tabelnaam, bijvoorbeeld `Lampen`.\n\n2.  Selecteer een cel in de tabel en kies [Invoegen \\> Aanbevolen grafieken \\> Alle grafieken \\> Box-and-whisker]{.uicontrol}. Pas deze wat aan. Laat in ieder geval de gegevenslabels weergeven. Een voorbeeld is te zien in @fig-lampen-boxplot.\n\n![Boxplot voor vergelijking levensduur lamptype van 2 merken.](images/eda/lampen-boxplot.png){#fig-lampen-boxplot}\n\n:::\n\n## Twee numerieke variabelen {#sec-eda-num2}\n\nSpreidingsdiagram\n\n:   Voor het onderzoeken van een verband tussen twee numerieke variabelen.\n\nLijndiagram\n\n:   Gebruik je voornamelijk wanneer een van de numerieke variabelen een tijd weergeeft.\n\nBij het vergelijken van twee numerieke variabelen is er meestal eerst al naar elke variabele afzonderlijk gekeken (zie @sec-eda-num1). Bij de onderlinge vergelijking gaat het om te onderzoeken of er een mogelijk verband tussen de twee variabelen bestaat.\n\nBij het onderzoek naar de relatie tussen twee numerieke variabelen worden de variabelen in een grafiek tegen elkaar uitgezet. Hierna kan eventueel een vervolgonderzoek komen naar de aard van de relatie. In @sec-linregressie wordt op dit laatste verder ingegaan.\n\n::: {#prp-eda-ijsverkoop}\n[Hulpbestand]{.smallcaps}: `ijsverkoop.xlsx`\n\nEen ijsverkoper heeft gedurende 14 opeenvolgende dagen de dagtemperatuur en de dagelijkse verkoop aan ijs bijgehouden. De gegevens zijn te zien in @fig-ijsverkoop-data en staan in het bestand `ijsverkoop.xlsx`.\n\n![Temperatuur (gemeten om 13:00 uur) en ijsverkoop gedurende 14 dagen.](images/eda/ijsverkoop-data.png){#fig-ijsverkoop-data}\n\nOnderzoeksvragen: Hoe ziet het temperatuurverloop eruit en is er een verband tussen de ijsverkoop en de dagtemperatuur?\n\n1.  Maak een lijndiagram met de variabele `dag` op de X-as en de variabele `temperatuur` op de Y-as.\n\n2.  Maak een spreidingsdiagram met de variabele [temperatuur]{.temperatuur} als onafhankelijke variabele op de X-as en de afhankelijke variabele `ijsverkoop` op de Y-as.\n\nEen voorbeeld van de resultaten is te zien in @fig-ijsverkoop-diagrammen.\n\n::: {#fig-ijsverkoop-diagrammen layout-ncol=\"2\"}\n![Lijndiagram](images/eda/ijsverkoop-lijndiagram.png){#fig-ijsverkoop-lijn}\n\n![Spreidingsdiagram](images/eda/ijsverkoop-spreidingsdiagram.png){#fig-ijsverkoop-spreiding}\n\nDiagrammen van de ijsverkoop.\n:::\n\nHet spreidingsdiagram toont een duidelijk positief verband te zien. Voldoende reden voor een vervolgvraag of dit een lineair verband is en zoja hoe een regressiemodel eruit zou kunnen zien.\n\n:::\n\n## TAAK: Old Faithful geiser {#sec-old-faithful}\n\n![Old Faithful geiser (bron: Detroit Free Press).](images/eda/ff-geiserfoto.jpg){#fig-ff-geiserfoto}\n\n<!-- Foto: https://www.gannett-cdn.com/presto/2019/09/16/USAT/26c3dfd5-ac5c-4cd9-9d22-f63dc3668aed-XXX_ras_017.JPG?crop=3023,1701,x0,y153&width=3200&height=1680&fit=bounds -->\n\n<!-- Inspiratiebron: https://www.tudelft.nl/ewi/studeren/online-onderwijs/wiskunde-uitgelegd/statistiek#c144704 -->\n\nDe Old Faithful geiser in Yellowstone National Park (Wyoming, VS) heeft meerdere erupties per dag. De dataset `faithful.csv` bevat 272 waarnemingen van twee variabelen:\n\n-   `eruptietijd` (tijdsduur van de uitbarsting in sec.)\n-   `wachttijd` (wachttijd tussen twee erupties in min.).\n\nAan de hand van een aantal verkenningen probeer je inzicht te krijgen in de data.\n\nImporteer de dataset via Power Query in een Excel werkblad en sla het op onder de naam **faithful.xlsx**.\n\nDe variabelen `eruptietijd` en `wachttijd` worden eerst afzonderlijk bekeken, daarna gecombineerd.\n\n### Eruptietijd {#sec-ff-eruptietijd}\n\n**Statistieken**\n\nMaak een samenvattingsinfo voor de variabele `eruptietijd` in een nieuw werkblad.\n\n\n<div class='webex-solution'><button>Hint</button>\n Via [Gegevens \\> Gegevensanalyse \\> Beschrijvende statistiek]{.uicontrol}, laat de uitvoer in een nieuw werkblad plaatsen en rond een aantal getallen af. \n</div>\n\n\n![Samenvattende statistieken eruptietijd.](images/eda/ff-et-statistieken.png){#fig-ff-et-statistieken}\n\n**Boxplot**\n\nMaak een boxplot voor `eruptietijd`.\n\n\n<div class='webex-solution'><button>Hint</button>\n Via [Invoegen \\> Aanbevolen grafieken \\> Alle grafieken \\> Box-and-whisker]{.uicontrol} \n</div>\n\n\n![Boxplot eruptietijd.](images/eda/ff-et-boxplot.png){#fig-ff-et-boxplot}\n\nIn de boxplot kun je goed zien dat de data asymmetrisch is. De mediaan (`240`) ligt niet in het midden van de box, maar is groter dan het gemiddelde (`209`). Ook ligt de mediaan veel dichter bij de maximumwaarde (`306`) dan bij de minimumwaarde (`96`). De verdeling is links scheef.\n\nGeologische experts geloven dat er twee soorten uitbarstingen voorkomen: met een kortere en met een langere tijdsduur, die beiden een standaardlengte hebben. Rond deze waarden zou je een hogere concentratie van waargenomen lengtes verwachten. Voor het bekijken van de verdeling van de waarden van variabele `eruptietijd` maak je een histogram met een geschikte *Bin-breedte*. Om met de Bin-breedte te kunnen experimenteren moet je in Excel een histogram maken via het invoegen van het grafiektype.\n\n**Histogram**\n\nMaak een histogram van de eruptietijden via [Invoegen \\> Aanbevolen grafieken \\> Alle grafieken \\> Histogram]{.uicontrol}.\n\nExperimenteer met Bin-breedtes van 2, 5, 10, 15, 30 en 50 sec.\n\n\n<div class='webex-solution'><button>Hint</button>\n Selecteer de X-as en kies daarna [As opmaken \\> Bin-breedte \\> breedte invullen]{.uicontrol}. Het venster met opties moet je meestal wat breder maken om de bin-breedte in te kunnen vullen! \n</div>\n\n\n::: {#fig-ff-et-histogram layout-ncol=\"2\"}\n![standaarddiagram met een binbreedte van 37.](images/eda/ff-et-histogram37.png){#fig-ff-bin37}\n\n![Histogram met een bin-breedte van 15.](images/eda/ff-et-histogram15.png){#fig-ff-bin15}\n\nHistogram eruptijden.\n:::\n\nBij wijziging van de Bin-breedte zie je de vorm van het histogram veranderen en ook de hoeveelheid informatie die je hieruit af kunt lezen. De zeer kleine bin-breedtes geven een wat rommeliger figuur en je ziet teveel details. Bij de grootste bin-breedte is alle informatie uit het histogram verdwenen en kun je de twee pieken niet meer waarnemen. Het is een kwestie van proberen en ervaring om een goede breedte te vinden.\n\nEen bin-breedte van `15` lijkt hier redelijk geschikt. Het is niet goed mogelijk om de twee piekmomenten precies af te lezen. Wel kun je zien dat de eerste piek in het interval `[111, 126]` ligt en de tweede piek in het interval `[261, 276]`.\n\n::: {.callout-note appearance=\"simple\"}\nBij theoretische verdelingen zoals de normale verdeling, kun je **kansdichtheidsdiagrammen** maken waardoor je veel meer details in de verdeling kunt zien. Helaas lijkt de verdeling van de eruptietijden niet op een van de bekende verdelingsfuncties.\n\nVoor dergelijke situaties kun je als een goed alternatief een zogenaamde **Kernel dichtheidschattingsdiagram** maken, maar helaas wordt dit grafiektype niet door Excel aangeboden. Veel statistische add-ins ondersteunen dit grafiektype wel.\n\n![Kernel dichtheidschatting, gemaakt met de addin van Real Statistics. De twee pieken komen hier duidelijker naar voren.](images/eda/ff-et-kde.png){#fig-ff-et-kde}\n:::\n\nEen redelijk alternatief is een diagram met een cumulatieve empirische verdeling. Excel biedt deze mogelijkheid aan via de histogramopties van Gegevensanalyse. Normaliter moet je hiervoor eerst zelf een kolommetje bins maken met de intervalgrenzen, maar wanneer je dat niet doet en dus de bins niet specificeert, dan worden er bins gemaakt die waarschijnlijk wat minder optimaal zijn. Voor een eerste verkenning is dat geen probleem.\n\nMaak nu opnieuw een histogram, maar nu via [Gegevens -\\> Gegevensanalyse -\\> Histogram]{.uicontrol}. Specificeer voor het invoerbereik de kolom met gegevens. Laat het Verzamelbereik leeg. Wanneer de eerste rij in het invoerbereik zit moet je ook [Labels]{.uicontrol} aanvinken. Selecteer bij de uitvoeropties [Cumulatief percentage]{.uicontrol} en [Grafiek maken]{.uicontrol}.\n\n![Histogram met cumulatief percentages.](images/eda/ff-ecdf.png){#fig-ff-ecdf}\n\nDe procedure heeft hier een bin-breedte van `13,5` genomen, deze geeft net wat meer details dan bij de bin-breedte van `15`. In de lijn voor de cumulatieve percentages zie je steilere hellingen aan de linkerkant van de piekmomenten die zo rond `120` sec. en `270` sec. liggen\n\n### Wachttijd {#sec-ff-wachttijd}\n\nVoer gelijke opdrachten uit voor de variabele `wachttijd`.\n\n\n<div class='webex-solution'><button>Statistieken</button>\n\n\n![Samenvattende statistieken wachttijd.](images/eda/ff-wt-statistieken.png){#fig-ff-wt-statistieken}\n\n\n</div>\n\n\n\n<div class='webex-solution'><button>Boxplot</button>\n\n\n![Boxplot wachttijd.](images/eda/ff-wt-boxplot.png){#fig-ff-wt-boxplot}\n\n\n</div>\n\n\n\n<div class='webex-solution'><button>Histogram</button>\n\n\n![Histogram wachttijd met een bin-breedte van 4.](images/eda/ff-wt-histogram4.png){#fig-ff-wt-histogram}\n\n\n</div>\n\n\nHet overall beeld is gelijk aan dat van de eruptietijden: een links scheve verdeling. Ook hier twee pieken die in de buurt van `55` min. en `80` min. liggen.\n\n### Eruptietijd - Wachttijd {#sec-ff-eruptietijd-wachttijd}\n\n**Spreidingsdiagram**\n\nMaak een spreidingsdiagram van `eruptietijd` (X-as) tegen `wachttijd` (Y-as).\n\n![Spreidingsdiagram eruptietijd - wachttijd.](images/eda/ff-spreidingsdiagram.png){#fig-ff-spreidingsdiagram}\n\nJe zie hier twee ellipsvormige clusters van punten die overeenkomen met waarnemingen in de buurt waar de twee laagste waarden van de pieken en de twee hoogste waarden van de pieken `(270,80)` samenkomen. Op het oog is een scheidingsgrens tussen deze twee clusters een eruptietijd van `180` sec. (3 minuten).\n\nOm hier betekenis aan toe te kennen en/of vervolgvragen te formuleren is, zoals meestal, meer deskundigheid nodig over de context van het onderzoek.\n\n## Opgaven {#sec-opg-eda}\n\n::: {#exr-eda-kwartaalomzet}\n**Kwartaalomzetten**\n\nHet bestand `kwartaalomzet.csv` bevat de kwartaalverkopen van vijf producten (A, B, C, D en E) over de jaren 2015 t/m 2020. De bedragen voor de omzet zijn in duizenden euro's.\n\na.  Maak een nieuw Excelbestand en laad het csv bestand in via Power Query. Geef de tabel als naam \"omzetdata\" en sla het Excelbestand op onder de naam \"kwartaalomzet.xlsx\".\n\nb.  Bepaal met één draaitabel het gemiddelde, standaarddeviatie, maximum en minimum per produkt.\n\nc.  Maak een draaitabel met draaigrafiek van de omzet op een nieuw werkblad. De rijgegevens zijn de jaren en de kolomgegevens de kwartalen. De grafiek is een kolomdiagram. Bestudeer de grafiek. Wijzig daarna het kolomdiagram in een gestapeld kolomdiagram en bekijk de grafiek opnieuw. Ga voor jezelf na of deze grafieken je voldoende inzicht geven in de data, zoals bijvoorbeeld de onderlinge verschillen per kwartaal.\n\nd.  Maak opnieuw een draaitabel met draaigrafiek van de omzet op een nieuw werkblad, waarin jaar en kwartaal de rijgegevens vormen en de productsoorten de kolommen. De grafiek moet je wijzigen in een lijndiagram met markeringen. Bestudeer de tabel en grafiek. Welke zaken vallen je op?\n\n\n<div class='webex-solution'><button>Hint</button>\n - Kijk eens naar de omzetten van product A per kwartaal. Zit daar veel variatie in? - Kijk eens naar de omzetten van product D per kwartaal. Zit daar veel variatie in? \n</div>\n\n\ne.  Voeg een slicer toe waarmee je op productsoort kunt selecteren. Bestudeer achtereenvolgens de grafieken voor elk product en noteer de bijzonderheden.\n\nf.  Selecteer in de slicer A en E en vergelijk het verloop van deze producten. Valt je iets op?\n\n\n<div class='webex-solution'><button>Antwoord</button>\n In de eerste drie jaren gaan hoge verkopen van A in de eerste twee kwartalen gepaard met lage verkopen van E. Ze lijken negatief gecorreleerd te zijn. \n</div>\n\n:::\n\n::: {#exr-eda-raddraaier}\n**Raddraaier**\n\nHet fietsenbedrijf Raddraaier dat fietsen, accessoires en kleding verkoopt in zes landen neemt in 2017 een nieuwe verkoopmanager aan. Om deze kennis te laten maken met het bedrijf, het productportfolio en de verkoopprestaties sinds 2011 wordt door de IT-afdeling het bestand `raddraaier.xlsx` aangeverd dat de volgende gegevens bevat.\n\n![Verkoopgegevens 2011-2016](images/eda/raddraaier-data.png){#fig-raddraaier-data width=\"500\"}\n\na.  Verplaats je in de rol van deze verkoopmanager. Maak aan de hand van deze gegevens een eerste verkennende analyse. Denk hierbij bijvoorbeeld aan vragen als\n\n    -   Wat zijn de ontwikkelingen voor elke productcategorie per jaar?\n    -   Wat is het aandeel (percentage) van elke categorie in de totale omzet. Verschilt dit sterk per jaar?\n    -   Wat is de omzet per land?\n    -   Verkoopt elke categorie in elk land even goed?\n    -   ...\n\n\n<div class='webex-solution'><button>Tip</button>\n De vorm waarin de data is aangeleverd in het bestand raddraaier.xlsx is een kruistabel, welke niet echt geschikt is om bijvoorbeeld draaitabellen en draaigrafieken te maken voor de analyses. Hiervoor moeten de gegevens eerst gestructureerd worden. Dit kan als volgt:\n\n1.  Selecteer een cel met data. Kies [Gegevens \\> Van tabel/bereik \\> OK]{.uicontrol}.\n\n2.  In Power Query-editor [selecteer kolom Land \\> R muisklik \\> Doorvoeren \\> Omlaag]{.uicontrol}.\n\n3.  [Selecteer de kolommen 2011 t/m 2016 \\> Transformeren \\> Draaitabel opheffen voor kolommen]{.uicontrol}.\n\n4.  Wijzig de naam van de laatste twee kolomnamen in `Jaar` en `Omzet`.\n\n5.  [Tab Start \\> Sluiten]{.uicontrol} en laden.\n\nDe data wordt in een nieuw werkblad geladen en ziet er als volgt uit:\n\n![Gestructureerde verkoopgegevens](images/eda/raddraaier-tidy.png){#fig-raddraaier-tidy width=\"250\"}\n\n\n</div>\n\n\nb.  Voor een verdere verdieping van de analyse heb je meer gedetailleerde gegevens nodig. Maak een lijstje met gegevens die de IT-afdeling voor jou moet aanleveren.\n:::\n\n::: {#exr-eda-werknemers}\n**Werknemers**\n\nHet bestand `werknemers.xlsx` bevat de persoonsgegevens van de werknemers van een bedrijf dat wereldwijd computers verkoopt. Maak een verkennende analyse aan de hand van de volgende vragen.\n\na.  Hoeveel werknemers telt het bedrijf?\n\nb.  Hoe is de leeftijdsopbouw van de medewerkers?\n\nc.  Hoe is de opbouw van de diensttijd?\n\nd.  Bereken het aantal werknemers dat salarissen verdient in de klassen 0-1000, 1000-2000, 2000-3000, 3000-4000, 4000 en mee. Breng dit ook grafisch in beeld.\n\ne.  Herhaal vorige vraag, maar nu met een onderverdeling op geslacht.\n:::\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}